พรรคประชาชนจะเปลี่ยนวิธีการจัดสรรงบประมาณ โดยใช้หลักการ "งบประมาณขั้นต่ำตามภารกิจ" เพื่อให้ อปท. ทุกแห่งมีเงินทุนที่เพียงพอในการจัดทำบริการสาธารณะตามมาตรฐานขั้นต่ำที่รัฐต้องการสนับสนุน และจูงใจให้พัฒนาบริการให้มีคุณภาพสูงขึ้น

เราจะใช้ "เงินอุดหนุนทั่วไป" เป็นกลไกหลักในการชดเชยงบประมาณที่ขาดหายไป โดยกำหนด 3 สมการหลักในการคำนวณ:

**1\. สูตรการคำนวณ "งบประมาณขั้นต่ำ" (Minimum Budget)**

สูตรนี้เป็นการกำหนดเงินขั้นต่ำที่ อปท. ต้องมี เพื่อให้สามารถจัดทำบริการสาธารณะขั้นพื้นฐานที่มีคุณภาพได้ โดยอ้างอิงจากต้นทุนต่อหน่วยของแต่ละภารกิจ มีวิธีคิดดังนี้

งบประมาณขั้นต่ำ = ∑ จำนวนภารกิจหรือบริการสาธารณะที่องค์กรปกครองส่วนท้องถิ่นจัดทำ

**2\. สูตรการคำนวณ "รายได้พึงมี" (Potential Revenue)**

สูตรนี้ใช้เพื่อจูงใจและแนะนำให้ อปท. ที่มีศักยภาพทางการคลัง สามารถจัดเก็บรายได้ของตนเอง (เช่น ค่าธรรมเนียม, ค่าบริการ) ให้สอดคล้องกับมาตรฐานบริการที่รัฐสนับสนุน โดยมีวิธีคำนวณคือ

รายได้พึงมี = ∑ ผลรวมรายได้ที่ควรจะจัดเก็บได้เอง + ∑ ผลรวมรายได้ที่จะได้รับจัดสรรจากรัฐตามกฎหมาย

**3\. สูตรการคำนวณ "เงินอุดหนุนทั่วไป" (General Grant)**

เงินอุดหนุนทั่วไปจากรัฐบาลกลางจะถูกใช้เป็นเครื่องมือในการ ชดเชยส่วนต่าง เพื่อให้ อปท. ที่มีฐานะทางการคลังต่างกัน มีงบประมาณรวมขั้นต่ำที่เพียงพอในการให้บริการประชาชนได้ตามมาตรฐาน ซึ่งเงินอุดหนุนทั่วไปคิดมาจาก

เงินอุดหนุนทั่วไปตามภารกิจถ่ายโอน = งบประมาณขั้นต่ำ - รายได้พึงมี