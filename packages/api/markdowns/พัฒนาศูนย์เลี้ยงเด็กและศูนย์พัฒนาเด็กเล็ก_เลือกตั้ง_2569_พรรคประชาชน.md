ทำไมต้องแก้ปัญหา (WHY)
----------------------

1.  **ช่องว่างของระบบดูแลเด็ก:** แม้ไทยจะมีศูนย์พัฒนาเด็กเล็กนับหมื่นแห่ง แต่ส่วนใหญ่รับเด็กอายุ 2 ขวบขึ้นไปและเปิด-ปิดตามเวลาราชการ ทำให้**เด็กเล็กเพียง 3-12% เท่านั้นที่เข้าถึงระบบดูแลที่เป็นทางการ** ขัดกับความต้องการจริงที่ครัวเรือนกว่า 40% ระบุต้องการใช้บริการดูแลเด็กจากภายนอก
    
2.  **กำแพงค่าใช้จ่าย:** ค่าบริการดูแลเด็กทั่วไปอยู่ที่ 3,500-5,000 บาท/เดือน ขณะที่กว่า **70% ของครัวเรือนไทยมีกำลังจ่ายไม่เกิน 2,500 บาท** ความไม่สมดุลนี้บีบให้ครอบครัวรายได้น้อยเข้าไม่ถึงบริการที่มีคุณภาพ
    
3.  **ผลกระทบต่อเด็กและโอกาสของผู้ปกครอง:** ข้อมูลปี 2566 **เด็กกว่า 42% ไม่ได้อยู่กับพ่อแม่** (มักฝากปู่ย่าตายายเลี้ยง) ซึ่งมีแนวโน้มส่งผลให้พัฒนาการของเด็กล่าช้า โดยเฉพาะในครัวเรือนยากจน นอกจากนี้ แม่เลี้ยงเดี่ยวยังต้องเสียโอกาสในการทำงานเพราะออกมาเลี้ยงลูกเอง ทำให้เสียโอกาสในการหารายได้
    

เราจะทำอะไร (WHAT)
------------------

1.  **ตั้งศูนย์เลี้ยงเด็กวัยอ่อน (4 เดือน - 2 ขวบ)** โดยรับอุดหนุนงบลงทุนให้ท้องถิ่นดำเนินการ ดูแลเด็กศูนย์ละประมาณ 20-30 คน เป้าหมายเริ่มต้นที่ **1,000 ศูนย์** ในเขตเมืองหรืออุตสาหกรรม ดูแลเด็กได้ 20,000-30,000 คน ภายใน 4 ปีแรก
2.  **อุดหนุนค่าดำเนินการ** สำหรับสถานเลี้ยงเด็กวัยอ่อน (4 เดือน - 2 ขวบ) ที่ได้มาตรฐาน ทั้งของรัฐและของเอกชน จำนวน **3,000 บาทต่อคนต่อเดือน**
    
3.  **ขยายเวลารับเลี้ยงเด็ก** ทั้งศูนย์เลี้ยงเด็กและศูนย์พัฒนาเด็กเล็ก ให้ครอบคลุมเวลาทำงานจริงมากขึ้น (ตั้งแต่ **7.00 - 18.00 น.**) โดยเฉพาะในเขตเมืองหรืออุตสาหกรรม
    
4.  **สนับสนุนสถานประกอบการ** ให้สิทธิลดหย่อนภาษี ไม่เกิน 1 ล้านบาท สำหรับสถานประกอบการที่จัดตั้งสถานเลี้ยงเด็กหรือห้องปั๊มนมในที่ทำงาน
    

ทำอย่างไรให้สำเร็จ (HOW)
------------------------

1.  **แก้ไขระเบียบและจัดสรรงบประมาณ:**
    
    *   แก้ระเบียบมหาดไทย เรื่องกรอบกำลังคนและการอุดหนุนการดำเนินการ (เช่น อาหารกลางวัน)
        
    *   เพิ่มงบอุดหนุนเฉพาะกิจและงบอุดหนุนทั่วไปให้ท้องถิ่นสามารถดำเนินการศูนย์เลี้ยงเด็กต่ำกว่า 2 ขวบได้ (งบลงทุน 1,500 ล้านบาท งบดำเนินการ 1,500 ล้านบาทต่อปี)
        
2.  **ขยายผลโครงการนำร่อง:** ภายใน 1 ปีแรก สำรวจ ศพด. ที่มีศักยภาพและความต้องการ คัดเลือกพื้นที่นำร่องดำเนินการ 100 แห่ง และขยายเป็น 1,000 แห่งภายใน 4 ปี
    
3.  **กำหนดมาตรฐานและขึ้นทะเบียนเอกชน:**
    
    *   กำหนดมาตรฐานความปลอดภัย สภาพแวดล้อม สิ่งอำนวยความสะดวก และคุณสมบัติผู้ดูแลเด็ก
        
    *   จัดทำคู่มือและจัดการฝึกอบรม เพื่อขึ้นทะเบียนสถานเลี้ยงเด็กเอกชนที่ได้มาตรฐาน โดยเฉพาะศูนย์ดูแลเด็กขนาดเล็กในชุมชน
        
4.  ****ใช้กลไกภาษีสนับสนุน:**** ประกาศกรมสรรพากรเพื่อให้สถานประกอบการที่จัดตั้งสถานเลี้ยงเด็กหรือห้องปั๊มนมในที่ทำงาน สามารถลดหย่อนภาษีได้ 1.5 เท่า

![](https://election69.peoplesparty.or.th/images/logos/logo-main.svg)