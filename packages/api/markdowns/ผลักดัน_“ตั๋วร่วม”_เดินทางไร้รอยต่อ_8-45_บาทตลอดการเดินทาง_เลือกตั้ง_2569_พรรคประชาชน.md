1\. **ปฏิรูประบบตั๋วและค่าโดยสารร่วม**

• บังคับใช้ระบบตั๋วร่วมแบบ EMV (Europay, Mastercard, and Visa) ให้ใช้ได้ทุกสายภายในปีแรก

• กำหนดอัตราค่าโดยสารร่วมรถไฟฟ้า 15-45 บาทตลอดทาง (Inter-line) ภายในปีแรก และครอบคลุมทั้งรถเมล์และรถไฟฟ้า 8-45 บาท ภายในปีที่ 2

• จัดสรรรายได้ระหว่างผู้ประกอบการอย่างเป็นธรรม โดยไม่อุดหนุนเอื้อประโยชน์ให้นายทุน แต่เน้นอุดหนุนเพื่อยกระดับคุณภาพบริการรถเมล์

2\. **ปฏิรูปเส้นทางและยกระดับรถเมล์**

• ทยอยนำรถเมล์ร้อนออกจากระบบ และปรับค่าโดยสารรถปรับอากาศเริ่มต้นที่ 8 บาท ให้สำเร็จภายใน 1 ปี

• ปรับปรุงเส้นทางรถเมล์ใหม่ให้สั้นลงแต่ถี่ขึ้น เพื่อทำหน้าที่เป็นเส้นเลือดฝอยเชื่อมต่อจากตรอก/ซอก/ซอย เข้าสู่สถานีรถไฟฟ้าได้อย่างรวดเร็ว

3\. **สวัสดิการและกลุ่มเป้าหมายพิเศษ**

• กำหนดส่วนลดเพิ่มเติมสำหรับกลุ่มเป้าหมายเฉพาะ เช่น เด็ก นักเรียน นักศึกษา และผู้สูงอายุ เพื่อลดภาระค่าใช้จ่ายในการเข้าถึงโอกาสต่างๆ

4\. **การพัฒนาพื้นที่โดยรอบสถานี (TOD)**

• ขับเคลื่อนการพัฒนาพื้นที่โดยรอบสถานีขนส่งสาธารณะ (Transit-Oriented Development - TOD) เพื่อให้สถานีเป็นศูนย์กลางการใช้ชีวิตที่มีประสิทธิภาพ ลดความจำเป็นในการใช้รถส่วนตัว