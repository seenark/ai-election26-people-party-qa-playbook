ทำไมต้องแก้ปัญหา (WHY)
----------------------

ในปัจจุบัน **ภาคปศุสัตว์ของไทย**เผชิญกับความท้าทายจาก**โรคระบาดสัตว์อุบัติใหม่และอุบัติซ้ำ** (อาทิ โรคอหิวาต์แอฟริกาในสุกร - ASF, โรคปากและเท้าเปื่อย - FMD) รัฐบาลและผู้ปกระกอบการรายใหญ่ในห่วงโซ่อุปทานมีแนวโน้มกำหนดมาตรฐานความปลอดภัยทาวชีวภาพเข้มงวดขึ้น ซึ่งส่งผลให้เกษตรกรผู้เลี้ยงปศุสัตว์รายย่อยถูกกดดันให้ยกระดับมาตรฐานคุณภาพฟาร์มให้ได้คุณภาพ  ทำให้เกษตรรรายย่อยมีต้นทุนการพัฒนาระบบความปลอดภัยทางชีวภาพสูงขึ้น อาจสูญเสียความสามารถทางการแข่งขันและไม่สามารถปรับตัวได้ จนสูญสิ้นอาชีพไปในที่สุด 

นโยบายนี้มีวัตถุประสงค์หลัก 3 ประการ เพื่อสนับสนุนเกษตรกรรายย่อยให้สามารถปรับตัวได้ ดังนี้:

*   **เพื่อลดความเสี่ยงและวงจรการระบาดของโรค**: การป้องกันโรคเข้าสู่ฟาร์ม (Prevention) มีต้นทุนต่ำกว่าการทำลายสัตว์และการเยียวยา (Control and Compensation) การยกระดับความปลอดภัยทางชีวภาพในฟาร์มรายย่อยจะช่วยตัดวงจรการแพร่เชื้อในระดับชุมชน ไม่ให้ลุกลามเป็นวงกว้าง
    
*   **เพื่อยกระดับมาตรฐานการผลิตสู่ GFM/GAP**: ผลักดันให้เกษตรกรรายย่อยเข้าสู่มาตรฐานการปฏิบัติทางการเกษตรที่ดี (GAP) หรืออย่างน้อยที่สุดคือ มาตรฐานฟาร์มที่มีระบบการป้องกันโรคและการเลี้ยงสัตว์ที่เหมาะสม (GFM) เพื่อให้สามารถขายผลผลิตได้ในราคาที่เป็นธรรมและเป็นที่ยอมรับของตลาด
    
*   **เพื่อความยั่งยืนของอาชีพเกษตรกรรายย่อย:** สร้างความมั่นใจในการประกอบอาชีพ ลดโอกาสการขาดทุนจากการตายของสัตว์ และลดการใช้ยาปฏิชีวนะเกินความจำเป็นซึ่งเป็นปัญหาสุขภาพระดับโลก
    

เราจะทำอะไร (WHAT)
------------------

นโยบายนี้มุ่งเน้นการสนับสนุนงบประมาณควบคู่กับองค์ความรู้ โดยการสนับสนุนความรู้ด้านมาตรฐานฟาร์มและงบประมาณสำหรับการตรวจรับรองมาตรฐานความปลอดภัยทางชีวภาพฟาร์มปศุสัตว์แก่เกษตรกรรายย่อย

โดยเราเสนอให้มีนโยบายสนับสนุน

1.  ค่าตรวจประเมินการปรับปรุงฟาร์มให้ได้มาตรฐานความปลอดภัยทางชีวภาพฟรี 100,000 ราย 
2.  ตรวจประเมินเพื่อรับมาตรฐานความปลอดภัยทางชีวภาพ

ทำอย่างไรให้สำเร็จ (HOW)
------------------------

กระบวนการดำเนินงานแบ่งออกเป็น 4 ระยะ ดังนี้:

*   **การคัดกรองและประเมินความเสี่ยง** เปิดรับสมัครเกษตรกรรายย่อย (เป้าหมาย: ผู้เลี้ยงสุกร,โคเนื้อ รายย่อย) เจ้าหน้าที่ลงพื้นที่ประเมินคะแนนความปลอดภัยทางชีวภาพ (Biosecurity Score) ปัจจุบัน เพื่อใช้เป็นเกณฑ์ตั้งต้น (Baseline)
    
*   **การอบรมเรื่องมาตรฐานความปลอดภัยทางชีวภาพ  "5 หัวใจความปลอดภัย"** (แยกโซน, กั้นรั้ว, ล้างคอก, กรองคนเข้า, เฝ้าระวังโรค)
    
*   **การตรวจสอบและรับรองมาตรฐาน** ตรวจสอบประเมินผลและออกใบรับรอง GFM (Good Farming Management) ให้แก่ฟาร์มที่ผ่านเกณฑ์
    

ตั้งเป้าหมาย: เกษตรกรรายย่อย ได้รับมาตรฐานความปลอดภัยทางชีวภาพปีละ 100,000 ราย รวม 200,000 ราย

สำหรับงบประมาณในการตรวจรับรองมาตรฐานความปลอดภัยทางชีวภาพแก่เกษตรกรรายย่อยจำนวน 100,000 ราย รายละ 5,000 บาท รวมเป็นเงิน 500 ล้านบาท ต่อปี **ดำเนินการ 2 ปี ใช้งบประมาณ 1,000 ล้านบาท** 

![](https://election69.peoplesparty.or.th/images/logos/logo-main.svg)