ทำไมต้องแก้ปัญหา (WHY)
----------------------

ปัจจุบันการนำคดีขึ้นสู่ศาลและการพิจารณาคดีส่วนใหญ่ยังไม่ได้มีการนำระบบอิเล็กทรอนิกส์และเทคโนโลยีสารสนเทศ (IT) มาปรับใช้อย่างครอบคลุมทั้งกระบวนการ ทำให้เกิดความล่าช้า สิ้นเปลืองทรัพยากร และเสี่ยงต่อข้อผิดพลาด

ปัญหาของการดำเนินคดีแบบเดิมคือ

*   **ความล่าช้าและสิ้นเปลืองทรัพยากร**: ในการพิจารณาคดี โดยเฉพาะการสืบพยาน ผู้พิพากษายังคงต้อง บันทึกคำเบิกความพยานด้วยการสรุปความ และบันทึกเสียงไว้ หลังจากนั้นต้องให้พยานตรวจสอบและลงลายมือชื่อรับรองอีกชั้นหนึ่ง ซึ่งเป็นการ สิ้นเปลืองเวลาและทรัพยากร เป็นอย่างมาก
*   **ความเสี่ยงในการคลาดเคลื่อนของข้อมูล**: การบันทึกคำเบิกความโดยการสรุปความของผู้พิพากษา อาจเกิดข้อผิดพลาดคลาดเคลื่อน ของข้อมูลที่ไม่ตรงกับคำเบิกความจริงของพยานได้

เราจะทำอะไร (WHAT)
------------------

1.  **ยกระดับระบบ e-Filing เป็นหลัก**
    *   แก้ไขเพิ่มเติมกฎหมายโดยให้มีการ เสนอคดีต่อศาลผ่านระบบ e-Filing เป็นหลัก (Digital-First) และให้การใช้กระดาษเป็นเพียงข้อยกเว้นเท่านั้น
2.  **แยกการบริหารจัดการระบบ**
    *   กำหนดให้ฝ่ายบริหาร (เช่น กระทรวงที่เกี่ยวข้องด้านเทคโนโลยี) เป็นผู้จัดทำและสนับสนุนระบบ e-Filing แทนฝ่ายตุลาการ เพื่อให้การพัฒนาระบบมีประสิทธิภาพและเป็นมาตรฐานสากล
3.  **นำเทคโนโลยีมาใช้ในการสืบพยาน (e-Hearing)**
    *   นำระบบ e-Hearing รวมถึงเทคโนโลยี Speech-to-Text (Live Transcription) หรือการถอดเสียงแบบทันท่วงที มาปรับใช้ในกระบวนการสืบพยาน
    *   ประโยชน์: ผู้พิพากษาไม่ต้องเสียเวลาบันทึกคำเบิกความด้วยการสรุปความ ลดความคลาดเคลื่อนของข้อมูล และเพิ่มความรวดเร็วในการพิจารณาคดี
4.  **สร้างความโปร่งใสด้วยฐานข้อมูลออนไลน์**
    *   นำคำพิพากษาฉบับเต็มเข้าสู่ระบบ Public Online Database เพื่อให้สาธารณชนสามารถเข้าถึงคำพิพากษาได้
    *   ประโยชน์: สร้างความโปร่งใสและตรวจสอบได้ในกระบวนการตัดสินคดีของศาล รวมถึงส่งเสริมการวิจัยทางกฎหมาย

ทำอย่างไรให้สำเร็จ (HOW)
------------------------

*   ตราพระราชบัญญัติเฉพาะ เพื่อใช้เป็น กฎหมายกลาง ในการนำระบบอิเล็กทรอนิกส์และเทคโนโลยีสารสนเทศ มาปรับใช้ในกระบวนการยุติธรรมทั้งระบบ

![](https://election69.peoplesparty.or.th/images/logos/logo-main.svg)