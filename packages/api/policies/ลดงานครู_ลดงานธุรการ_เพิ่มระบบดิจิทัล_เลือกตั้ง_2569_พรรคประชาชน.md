ทำไมต้องแก้ปัญหา (WHY)
----------------------

"อยากสอนแต่ไม่ได้สอน" คือเสียงสะท้อนความล้มเหลวของระบบบริหารจัดการที่ผลักภาระงานสนับสนุนไปให้ครูผู้สอน ทำให้ครูมีภาระงานล้นเกิน กลายเป็นแผลเรื้อรังของการศึกษาไทย

1.  **กับดักงานธุรการ**: ครูต้องรับบทบาทที่ตนเองไม่ถนัด ทั้งนักบัญชีและฝ่ายจัดซื้อจัดจ้าง ซึ่งมีความเสี่ยงทางกฎหมายสูง ทำให้แทนที่จะได้ใช้เวลาเพื่อเตรียมการสอน กลับต้องจมอยู่กับกองเอกสารจัดซื้อจัดจ้าง
    
2.  **มหกรรมประเมินและดูงาน**: ระบบการประเมินวิทยฐานะหรือการประเมินโรงเรียน ที่เน้น "เล่มรายงาน" และ "การจัดบอร์ดนิทรรศการ" เพื่อต้อนรับคณะกรรมการ คือการทำผักชีโรยหน้าที่ขโมยเวลาคุณภาพที่ครูควรจะได้อยู่กับเด็ก
    
3.  **ภาระงานนอกเหนือหน้าที่ (Non-Academic Duties)**: งานนโยบายรายวันและงานจิปาถะ (เช่น รายงานโครงการ งานประชาสัมพันธ์ งานอาคารสถานที่) ที่สั่งการแบบบนลงล่าง (Top-down) บีบให้ครูต้องเตรียมพร้อมตลอด 24 ชั่วโมง จนสูญเสียสมดุลชีวิต
    
    *   **ผู้เรียนเสียโอกาส**: ครูขาดเวลาเตรียมการสอนและดูแลเด็กเป็นรายบุคคล ทำให้การเรียนการสอนขาดประสิทธิภาพและเข้าไม่ถึงเด็กกลุ่มเปราะบางฃ
        
    *   **วิกฤตศรัทธาวิชาชีพ**: ครูรุ่นใหม่เกิดภาวะหมดไฟ (Burnout) และปัญหาสุขภาพจิตสะสมจากการทำงานที่ไม่ถนัดและความกดดันจากการถูกตรวจสอบ นำไปสู่การลาออกหรือย้ายสายงาน 
        

เราจะทำอะไร (WHAT)
------------------

เรามุ่งเน้นการแก้ปัญหาที่ต้นตอ ดังนี้:

1.  **จ้างเจ้าหน้าที่สายสนับสนุน (Support Staff) คืนครูสู่ห้องเรียน**: กระทรวงศึกษาธิการจัดสรรงบประมาณจ้างเจ้าหน้าที่ธุรการ การเงิน และนักการภารโรงให้ครบทุกโรงเรียน ด้วยรูปแบบและอัตราค่าจ้างที่เหมาะสมและเป็นธรรมกับภาระและทักษะที่ใช้ในการทำงาน เพื่อให้ครูทำหน้าที่ "สอน" เพียงอย่างเดียว
    
2.  **ยกเครื่องระบบประเมิน (Evaluation Reform)**:
    
    *   ลดเอกสาร: เปลี่ยนจากการตรวจเล่มรายงาน เป็นการดูพัฒนาการจริงของผู้เรียน 
        
    *   ลดพิธีกรรม: ยกเลิกการจัดตั้งนิทรรศการต้อนรับกรรมการที่สิ้นเปลืองงบประมาณและเวลา 
        
    *   ใช้ Big Data: เชื่อมโยงข้อมูลจากส่วนกลาง ไม่ต้องกรอกข้อมูลซ้ำซ้อนในหลายแพลตฟอร์ม
        
3.  **ปฏิรูประบบงบประมาณและแก้กฏหมาย**: ให้สามารถทำงานเอกสารที่จำเป็นผ่านระบบดิจิทัลได้
    

ทำอย่างไรให้สำเร็จ (HOW)
------------------------

1.  **จัดทำแผนกรอบอัตรากำลังสายสนับสนุน**
    

*   **จัดทำแผนอัตรากำลังใหม่**: รมว.ศึกษาธิการ ร่วมกับ สำนักพัฒนาระบบบริหารงานบุคคลและนิติการ จัดทำแผนที่เปลี่ยนภาระงานจาก "ครู" ไปสู่ "พนักงานสายสนับสนุน" อย่างเป็นระบบ
    
*   **ระบุรายละเอียดความต้องการ**: เอกสารต้องระบุจำนวนบุคลากรที่ต้องการในแต่ละตำแหน่ง (ธุรการ, การเงิน, ภารโรง) และประเมินงบประมาณผูกพันต่อเนื่องให้ชัดเจน
    
*   **นำเสนอต่อบอร์ดบริหารระดับชาติ**: นำเสนอแผนดังกล่าวต่อ "คณะกรรมการกำหนดเป้าหมายและนโยบายกำลังคนภาครัฐ" (คปร.) เพื่อขออนุมัติกรอบอัตรากำลังและงบประมาณในภาพรวมของประเทศ
    

3.  **ยกเครื่องระบบการประเมิน**
    

*   **เปลี่ยนเกณฑ์การประเมิน**: มอบหมายให้ กคศ. ออกหนังสือเวียนกำหนดแนวทางการประเมินครูใหม่ โดยพิจารณาจาก "ความก้าวหน้าของผู้เรียนในชั้นเรียน" ที่เกิดขึ้นจริง โดยใช้กลไกการนิเทศภายในตามแนวคิดการใช้โรงเรียนเป็นฐาน
    
*   **สร้างความเข้าใจเชิงนโยบาย**: จัดประชุมซักซ้อมความเข้าใจร่วมกับเขตพื้นที่การศึกษา และกองการเจ้าหน้าที่ขององค์กรปกครองส่วนท้องถิ่น (อปท.) เพื่อให้การปฏิบัติงานเป็นไปในทิศทางเดียวกัน
    

5.  **ปฏิรูประบบงบประมาณและแก้กฏหมาย**
    

*   **แก้ไข พ.ร.บ. การจัดซื้อจัดจ้างฯ พ.ศ. 2560** เพื่อรองรับ:
    

*   **ลายเซ็นดิจิทัล**: ให้เอกสารการจัดซื้อจัดจ้างภาครัฐสามารถทำบนระบบอิเล็กทรอนิกส์ ใช้ลายเซ็นอิเล็กทรอนิกส์เพื่อแสดงเป็นหลักฐานการเบิกจ่าย การรับรองได้
    
*   **กระจายอำนาจ**: มอบอำนาจให้พนักงานราชการหรือผู้ได้รับมอบหมาย เซ็นรับรองได้ ไม่จำกัดเฉพาะข้าราชการเท่านั้น
    
*   **ความเป็นธรรมแก่ผู้ปฏิบัติ**: ปรับปรุงบทบัญญัติในกรณีที่สินค้าไม่ตรงตาม TOR ให้เป็นความผิดของผู้รับจ้างด้วย เพื่อลดภาระทางกฎหมายของครู
    

*   **ออกประกาศกระทรวงและหนังสือเวียน**: **เ**พื่อซักซ้อมแนวทางการทำงาน การเก็บเอกสารทางราชการแบบอิเล็กทรอนิกส์
    
*   ส**ร้าง Marketplace เพื่อการศึกษา**: พัฒนาแพลตฟอร์มจัดซื้อจัดจ้างให้ครูสามารถเลือกซื้อผลิตภัณฑ์ตามความต้องการ ตามกรอบงบประมาณที่ได้รับจัดสรร โดยไม่ต้องทำเอกสาร 
    

![](https://election69.peoplesparty.or.th/images/logos/logo-main.svg)