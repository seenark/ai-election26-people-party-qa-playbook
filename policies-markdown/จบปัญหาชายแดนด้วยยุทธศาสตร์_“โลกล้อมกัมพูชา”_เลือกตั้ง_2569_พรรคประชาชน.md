ทำไมต้องแก้ปัญหา (WHY)
----------------------

สถานการณ์ความขัดแย้งและความมั่นคงระหว่างไทยและกัมพูชามีปัจจัยที่ซับซ้อนเกินกว่าการตอบโต้ทางการทหารเพียงอย่างเดียว ดังนี้

*   **ภัยคุกคามลูกผสม (Hybrid Warfare):** ความขัดแย้งในปัจจุบันเป็นการผสานกันระหว่างการทหาร การเงิน อาชญากรรมข้ามชาติ และสงครามข้อมูลข่าวสาร (Information Operations) ซึ่งส่งผลกระทบต่อความสงบสุขของประชาชนในวงกว้าง
    
*   **เครือข่ายสแกมเมอร์ในฐานะท่อน้ำเลี้ยง:** เงินจากอาชญากรรมหลอกลวงออนไลน์ถูกนำไปใช้จัดหาอาวุธ ซื้ออิทธิพล และดำเนินปฏิบัติการทางการเมืองที่เป็นปรปักษ์ต่อประเทศไทย การคงอยู่ของธุรกิจสีเทาเหล่านี้จึงเป็นตัวเร่งความรุนแรง
    

*   **ต้นทุนของการทำสงครามกับไทยในปัจจุบัน “ยังไม่แพงพอ”:** ตราบใดที่กัมพูชายังสามารถยั่วยุ ใช้กำลัง และสามารถปล่อยให้อาชญากรรมข้ามชาติดำเนินการได้โดยไม่ต้องรับผลกระทบทางการเงิน กฎหมาย และการเมืองระหว่างประเทศ แรงจูงใจในการยุติความขัดแย้งจะไม่มีวันเกิดขึ้น
    
*   **ความอ่อนไหวต่ออธิปไตย:** รัฐบาลจำเป็นต้องมีนโยบายที่ยืนยันการปกป้องดินแดนอย่างเด็ดขาด โดยไม่ปล่อยให้การปะทะกลายเป็นสงครามยืดเยื้อที่ทำลายเศรษฐกิจชายแดน
    
*   **ประเทศไทยต้องถือธงนำในเวทีระหว่างประเทศ** จาก “ผู้ถูกกดดันให้หยุดยิง” ไปสู่ “ผู้นำการจัดการอาชญากรรมข้ามชาติและเสถียรภาพภูมิภาค”
    

เราจะทำอะไร (WHAT)
------------------

พรรคประชาชนเสนอ**ยุทธศาสตร์แบบองค์รวม**เพื่อบรรลุเป้าหมายหลัก 3 ประการ:

1.  **ทำให้การทำสงครามกับไทยไม่คุ้ม:** เพิ่มต้นทุนทั้งทางทหาร การเมือง และความสัมพันธ์ระหว่างประเทศ เพื่อให้การยั่วยุทุกครั้งต้องแลกกับผลเสียที่จับต้องได้
    
2.  **ทำให้การคงไว้ซึ่งสแกมเมอร์และอาชญากรรมข้ามชาติไม่คุ้ม:** ตัดเส้นทางเงินผิดกฎหมาย อายัดและยึดทรัพย์สิน และดำเนินคดีกับผู้สั่งการและผู้คุ้มครองขบวนการสแกมเมอร์อย่างถึงที่สุด
    
3.  **ทำให้การเป็นมิตรต่อประเทศไทย คือทางเลือกที่ดีที่สุด:** เมื่อเงินสีเทาที่เป็นแหล่งรายได้หลักของกัมพูชาถูกทำลาย การมีความสัมพันธ์ที่ปรกติกับไทยจะเป็นทางเลือกที่ดีที่สุด
    

ทำอย่างไรให้สำเร็จ (HOW)
------------------------

ยุทธศาสตร์นี้จะยึดหลัก 3A 

*   **Allies:** สร้างแนวร่วมประเทศพันธมิตรที่ได้ประโยชน์
    
*   **Assurance:** เสริมสร้างความพร้อมด้านความมั่นคง 
    
*   **Accountability:** ทำให้การละเมิดกฎหมายและการหนุนอาชญากรรม มีราคาที่ต้องจ่าย
    

โดยขับเคลื่อนผ่าน 3 แนวรบได้แก่  

**แนวรบที่ 1: ชายแดนและความมั่นคง (Security & Deterrence)**

*   รักษาขีดความสามารถป้องกันประเทศเพื่อคุ้มครองชีวิตและทรัพย์สินของพี่น้องประชาชน รวมทั้งการมีกลไกต่างๆเพื่อไม่ให้ความขัดแย้งขยายตัว
    
*   ใช้ **คณะกรรมการเขตแดนร่วม (JBC)** เป็นกลไกหลักแก้ปัญหาเขตแดน
    

**แนวรบที่ 2: Hybrid Warfare และการปราบสแกมเมอร์**

*   สร้างกลไกทำงานแบบบูรณาการด้านภัยคุกคามลูกผสม (ความมั่นคง–ตำรวจ–การเงิน–ไซเบอร์–การต่างประเทศ)
    
*   ติดตามและตัดเส้นทางเงินที่มาจากการหลอกลวงประชาชน ด้วยการใช้ฐานข้อมูล Data Bureau สร้างลายแทง สืบต้นตอ จัดการถอนรากถอนโคน
    
*   อายัดและยึดเงินที่เกี่ยวข้องกับอาชญากรรม ปิดช่องทางฟอกเงิน
    
*   ดำเนินคดีกับตัวการใหญ่ และช่วยเหลือเหยื่อค้ามนุษย์อย่างเป็นระบบ
    

**แนวรบที่ 3 : กลยุทธ์ “โลกล้อมกัมพูชา”**

*   สร้างแนวร่วมระดับภูมิภาคเพื่อแก้ไขปัญหาแก๊งสแกมเมอร์และการค้ามนุษย์
    
*   เจรจากับประเทศที่อาจขายอาวุธให้กัมพูชา เพื่อชะลอหรือจำกัดการส่งอาวุธที่ทำให้ความรุนแรงเพิ่มขึ้น
    
*   รวบรวมหลักฐานอย่างเป็นระบบ และใช้กลไกระหว่างประเทศ เช่น ศาลอาญาระหว่างประเทศ เป็นเครื่องมือกดดันอย่างรอบคอบ
    

![](https://election69.peoplesparty.or.th/images/logos/logo-main.svg)