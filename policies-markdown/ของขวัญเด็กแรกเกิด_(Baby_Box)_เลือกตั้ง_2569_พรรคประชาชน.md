ทำไมต้องแก้ปัญหา (WHY)
----------------------

1.  **ความเหลื่อมล้ำในการเข้าถึงสิ่งจำเป็น:** ครอบครัวที่ขาดแคลนรายได้ มักไม่มีเงินซื้อของใช้ที่จำเป็นต่อการส่งเสริมพัฒนาการและสุขอนามัย การขาดแคลนสิ่งเหล่านี้ตั้งแต่แรกเริ่ม สร้างความเหลื่อมล้ำที่ส่งผลกระทบต่อพัฒนาการของเด็กไปตลอดชีวิต เช่น:
    

*   *   **อุปกรณ์ส่งเสริมพัฒนาการ:** ของเล่นกระตุ้นพัฒนาการ, หนังสือภาพ

1.  *   **อุปกรณ์ที่ช่วยให้พ่อแม่ปฏิบัติตามคำแนะนำของแพทย์:** ขวดนม, อุปกรณ์ลดการติดเชื้อ, อุปกรณ์ทำความสะอาดหรือเตียงนอนที่ได้มาตรฐาน
        
2.  **ความช่วยเหลือทางการเงินไม่เพียงพอ:** แม้ประเทศไทยจะมีเงินอุดหนุนเพื่อการเลี้ยงดูเด็กแรกเกิด แต่ความช่วยเหลือนี้ **ยังไม่เพียงพอ** เมื่อเทียบกับค่าใช้จ่ายจริงในขวบแรกของเด็กประมาณ 5,956 บาทต่อเดือน (ข้อมูลปี 2562) โดยผู้ปกครองต้องรับผิดชอบเองประมาณ 2,938 บาท
    
3.  **ขาดการรับประกันมาตรฐานขั้นต่ำของสิ่งจำเป็น** (In-kind Support) เพื่อให้พ่อแม่มือใหม่สามารถเริ่มต้นการเลี้ยงดูลูกบนฐานคุณภาพที่เท่าเทียมกันตั้งแต่วันแรก
    

เราจะทำอะไร (WHAT)
------------------

เสนอให้มี **เครดิตเงินของขวัญแรกเกิด 3,000 บาท** แก่เด็กแรกเกิดทุกคน พ่อแม่สามารถใช้เครดิตดังกล่าว เพื่อซื้อสินค้าสำหรับพัฒนาการและดูแลสุขภาพเด็กได้ บนบนแพลตฟอร์มที่คัดสรรสินค้าที่ได้คุณภาพและตรงตามวัตถุประสงค์ ซึ่งจะตอบโจทย์เรื่องความยืดหยุ่นในการใช้จ่ายโดยยังคงควบคุมคุณภาพของสินค้าได้ กรอบงบประมาณ 1,200 ล้านบาทต่อปี

ทำอย่างไรให้สำเร็จ (HOW)
------------------------

**1\. สร้างแพลตฟอร์มสินค้าแม่และเด็กและกำหนดมาตรฐาน:**

*   กำหนดมาตรฐานและประเภทสินค้าที่เข้าร่วมได้ เช่น อุปกรณ์ส่งเสริมการให้นม, ผ้าอ้อม, หนังสือเด็ก, ของเล่นเสริมพัฒนาการ, อุปกรณ์ตรวจวัดไข้
*   ประชาสัมพันธ์ให้ผู้ประกอบการทราบ และกำหนดหลักเกณฑ์ที่ชัดเจนเกี่ยวกับการเข้าร่วมโครงการ คุณภาพและความปลอดภัยของสินค้า และราคา

**2\. สร้างระบบข้อมูลและติดตามผล:** สร้างระบบ Data Analytics เพื่อวิเคราะห์รูปแบบการใช้จ่ายของผู้ปกครอง และเชื่อมโยงกับข้อมูลพัฒนาการเด็กจนถึงอายุ 6 ปีเป็นอย่างน้อย

**3\. เชื่อมโยงเข้ากับระบบบริการสุขภาพ:** ประชาสัมพันธ์การเข้ารับสิทธิผ่านโรงพยาบาล รพ.สต. และโรงเรียนพ่อแม่

![](https://election69.peoplesparty.or.th/images/logos/logo-main.svg)