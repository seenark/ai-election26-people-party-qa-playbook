ทำไมต้องแก้ปัญหา (WHY)
----------------------

ในเขตเมืองที่หนาแน่น ต้นตอหลักของฝุ่นพิษมาจาก ยานพาหนะเครื่องยนต์สันดาป ที่ปล่อยไอเสียโดยตรงสู่ทางเดินหายใจของประชาชน ปัญหานี้ไม่ได้เกิดจากจำนวนรถที่เพิ่มขึ้นเพียงอย่างเดียว แต่เกิดจากระบบบริหารจัดการที่ขาดข้อมูลเชิงลึก และโครงสร้างพื้นฐานที่ยังไม่สามารถดึงคนออกจากรถส่วนบุคคลได้จริง

**1\. ขาดข้อมูลเชิงพื้นที่:** รัฐไม่มีฐานข้อมูลที่ระบุได้ว่าในแต่ละเขตเมืองมีรถประเภทใด อายุเท่าไหร่ และปล่อยมลพิษเท่าใด ทำให้การออกมาตรการควบคุมเป็นแบบ "เหมาเข่ง" ทั้งประเทศ ไม่ตอบโจทย์ความวิกฤตที่ต่างกันในแต่ละถนน

**2\. รถยนต์เก่าสะสม:** แม้จะเริ่มใช้มาตรฐาน EURO 5 และ EURO 6 ในรถใหม่ แต่รถเก่าที่ปล่อยมลพิษสูงยังคงใช้งานอยู่เป็นจำนวนมาก เพราะไทยยังไม่มีกฎหมายกำหนดอายุการใช้งานรถยนต์และระบบจัดการรถสิ้นสภาพที่ชัดเจน

**3\. ขนส่งสาธารณะยังไม่ตอบโจทย์:** การเชื่อมโยง ล้อ-ราง-เรือ ยังมีรอยต่อ ทั้งเรื่องความสะดวกและราคา ทำให้ประชาชนยังจำเป็นต้องใช้รถส่วนบุคคลและรถจักรยานยนต์

เราจะทำอะไร (WHAT)
------------------

พรรคประชาชนมุ่งปฏิรูประบบคมนาคมโดยใช้ "ข้อมูลจริง" เป็นตัวขับเคลื่อนนโยบาย เพื่อจำกัดมลพิษจากต้นทางและสร้างทางเลือกในการเดินทาง ดังนี้

**• สร้างฐานข้อมูลมลพิษรายคัน:** เชื่อมโยงข้อมูลยานพาหนะกับศักยภาพการรองรับของพื้นที่

• **ประกาศพื้นที่มลพิษต่ำ (Low Emission Zone):** กระจายอำนาจให้ท้องถิ่นจัดการเขตควบคุมฝุ่นตามระดับความวิกฤต

**• เร่งการเปลี่ยนผ่านสู่ EV อย่างเป็นระบบ:** กำหนดอายุใช้งานรถยนต์ควบคู่กับการจัดการรถสิ้นสภาพ

**•** **เชื่อมโยงขนส่งสาธารณะไร้รอยต่อ:** พัฒนาระบบตั๋วร่วมเพื่อลดการใช้รถส่วนบุคคล

ทำอย่างไรให้สำเร็จ (HOW)
------------------------

พรรคประชาชนจะขับเคลื่อนการปฏิรูปผ่านแผนงานที่ชัดเจน เพื่อคืนอากาศบริสุทธิ์ให้คนเมือง

**1\. ปฏิรูปฐานข้อมูลเพื่อการบริหารจัดการเชิงพื้นที่**

*   พัฒนาระบบฐานข้อมูล: พัฒนาฐานข้อมูลยานพาหนะระดับประเทศ (Digital Vehicle Database) ที่ระบุอัตราการระบายสารมลพิษจริง เพื่อรองรับ ร่าง พ.ร.บ. อากาศสะอาด
    
*   Green List เชิงพื้นที่: ประเมินศักยภาพการรองรับมลพิษในแต่ละเขตเมือง และจัดทำรายชื่อยานพาหนะที่เหมาะสม (Green List) เพื่อกำหนดมาตรการจูงใจหรือจำกัดการเข้าพื้นที่
    

**2\. มาตรฐานไอเสียและการจัดการรถสิ้นสภาพ**

*   บังคับใช้มาตรฐาน EURO 5/6 อย่างเข้มงวด: ครอบคลุมทั้งรถยนต์ใหม่ รถที่ใช้งานอยู่ รวมถึงยานพาหนะทางน้ำและทางราง
    
*   การเพิ่มความเข้มข้นในการตรวจการปล่อยมลพิษ กับรถยนต์แบ่งตามประเภท อายุของรถ และประเภทของพื้นที่ (Attainment area หรือ Non-attainment area)
*   หลักประกันการเปลี่ยนผ่านสู่ EV: กำหนดนโยบายสนับสนุนการเปลี่ยนเป็นรถไฟฟ้า ควบคู่กับ มาตรการจัดการยานพาหนะสิ้นสภาพ (End-of-Life Vehicle) เพื่อคัดกรองรถเก่าที่ปล่อยมลพิษสูงออกจากระบบอย่างเป็นธรรม
    

**3\. จัดการพื้นที่มลพิษต่ำ (Low Emission Zone - LEZ)**

*   กระจายอำนาจให้ท้องถิ่น: ให้อำนาจท้องถิ่นประกาศเขต Low Emission Zone ในพื้นที่วิกฤต โดยสามารถกำหนดเกณฑ์จำกัดรถมลพิษสูงเข้าพื้นที่ในช่วงเวลาที่ฝุ่นหนาแน่น ภายใต้เกณฑ์มาตรฐานที่รัฐบาลกำหนด
    

**4\. ระบบขนส่งสาธารณะเพื่อมวลชน**

*   ตั๋วร่วมไร้รอยต่อ (Common Ticketing): พัฒนาระบบตั๋วเดียวที่ใช้ได้ทั้ง เรือ รถไฟ และรถเมล์ เพื่อความสะดวกและลดต้นทุนการเดินทางของประชาชน
    

**5\. ประเมินผลและพัฒนาอย่างต่อเนื่อง**

*   ประเมินผลการดำเนินการและการใช้งบประมาณด้านการจัดการมลพิษจากภาคคมนาคมอย่างต่อเนื่อง เพื่อปรับปรุงมาตรการให้สอดคล้องกับสถานการณ์จริงของแต่ละพื้นที่
    

![](https://election69.peoplesparty.or.th/images/logos/logo-main.svg)