พรรคประชาชนจะยกระดับการบริหารราชการกรุงเทพมหานคร โดยเปลี่ยนจากองค์กรปกครองส่วนท้องถิ่นชั้นเดียว เป็น **"องค์กรปกครองส่วนท้องถิ่นสองชั้น"** เพื่อให้เกิดการแบ่งแยกอำนาจ งบประมาณ และบริการที่ชัดเจน:

**1\. การบริหารระดับล่าง (นคร)**:

• เพิ่มการบริหารระดับย่อยลงมาจาก กทม. โดยมี "นคร" เป็นองค์กรปกครองส่วนท้องถิ่นระดับล่าง

• ผู้บริหารและสภาของ “นคร” จะมาจากการ เลือกตั้งของประชาชนโดยตรง และรับผิดชอบต่อประชาชนในพื้นที่นั้น ๆ

• มีหน้าที่จัดทำบริการสาธารณะที่ไม่ซับซ้อนและอยู่ใกล้ชิดประชาชน เช่น โรงเรียน, ศูนย์เด็กเล็ก, ถนนและไฟส่องสว่างภายในซอย

**2\. การบริหารระดับบน (กรุงเทพมหานคร)**

• กรุงเทพมหานคร (กทม.) ให้ยกฐานะเป็นท้องถิ่นส่วนบน ทำหน้าที่จัดทำบริการสาธารณะขนาดใหญ่ที่ส่งผลต่อ กทม. โดยรวม ไม่ได้เจาะจงนครใดนครหนึ่ง เช่น ระบบขนส่งมวลชน หรือโรงกำจัดขยะมูลฝอย

• เป็นหน่วยงานหลักในการกำหนดแผนและทิศทางการพัฒนาเมือง เช่น การวางผังเมือง

• ทำหน้าที่กำกับดูแลการบริหารงานของนคร เพื่อให้การจัดทำบริการสาธารณะของแต่ละ “นคร” มีมาตรฐานเดียวกัน และสอดคล้องกับการพัฒนาเมืองในภาพรวม