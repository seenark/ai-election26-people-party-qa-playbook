ทำไมต้องแก้ปัญหา (WHY)
----------------------

1.  **ขีดความสามารถในการแข่งขันลดลง:** SMEs ไทยต้องเผชิญกับต้นทุนวัตถุดิบ แรงงาน และพลังงานที่พุ่งสูงขึ้น แต่ขาดเงินทุนและเทคโนโลยีในการปรับปรุงประสิทธิภาพ ทำให้ยากที่จะแข่งขันกับทุนใหญ่ทั้งในและต่างประเทศ
    
2.  **ความเหลื่อมล้ำในตลาดส่งออก:** ปัจจุบันยอดการส่งออกของไทยมาจาก SMEs เพียง 13% เท่านั้น ธุรกิจรายย่อยเข้าไม่ถึงตลาดต่างประเทศและเสียโอกาสในการสร้างรายได้ใหม่ๆ
    
3.  **กับดักเศรษฐกิจนอกระบบ:** ระบบภาษีและมาตรการรัฐที่ขาดแรงจูงใจ บีบให้ SMEs ที่ไม่สามารถเข้าถึงสินเชื่อในระบบ ต้องพึ่งพาเงินกู้นอกระบบ ทำให้ไทยมีเศรษฐกิจนอกระบบสูงถึง 45% เป็นอันดับหนึ่งในอาเซียน SMEs กลุ่มนี้เสียโอกาสในการขยายธุรกิจได้เต็มศักยภาพ 
    

เราจะทำอะไร (WHAT)
------------------

ส่งเสริมผู้ประกอบการ SMEs ให้มีโอกาสแข่งขันและเติบโตได้ทุกประเภทธุรกิจ เพิ่มประสิทธิภาพและสร้างแรงจูงใจให้ผู้ประกอบการเข้าระบบได้โดยสะดวกและถูกต้อง ด้วยการ:

1.  **คูปองคนละครึ่ง (SMEs Transformation Coupon):** คืนภาษี VAT ให้ SMEs (ไม่เกิน 50,000 บาท/ราย) ในรูปแบบคูปองเพื่อสนับสนุนธุรกิจใน 4 หมวดสำคัญ:
    

*   *   ลดค่าใช้จ่ายค่าเช่าและค่าทำบัญชี
    *   เพิ่มประสิทธิภาพและผลิตภาพ
    *   พัฒนาคุณภาพและมาตรฐาน
    *   หาตลาดส่งออก

      **2. สินเชื่อวงเงินพิเศษ (Transformation Loan):** 

*   *   สำหรับช่วย SMEs เพิ่มประสิทธิภาพและผลิตภาพ และ หาตลาดส่งออก 
    *   วงเงินรวม 100,000 ล้านบาท 
    *   รัฐช่วยค้ำประกันความเสี่ยง เพื่อให้ได้รับอนุมัติสินเชื่อพิเศษ และ อุดหนุนดอกเบี้ยให้ 3% ใน 3 ปีแรก

ทำอย่างไรให้สำเร็จ (HOW)
------------------------

1.  **จัดสรรงบประมาณคูปองคืนภาษี:** อนุมัติงบประมาณประจำปี 10,000 ล้านบาท เพื่อคืนภาษี VAT ให้ SMEs (ไม่เกิน 50,000 บาท/ราย) ในรูปแบบ “คูปองคนละครึ่ง” เพื่อใช้สนับสนุนการเติบโตของธุรกิจในด้านต่างๆ
    
2.  **พัฒนาระบบเบิกจ่ายดิจิทัล:** ให้สำนักงานพัฒนารัฐบาลดิจิทัล (DGA) พัฒนาต่อยอดระบบ BizPortal เพื่อให้ SMEs อัปโหลดสัญญาเช่าและหลักฐานการชำระเงินเพื่อรับคืนคูปองคนละครึ่ง หมวดลดค่าเช่า ได้โดยสะดวก
    
3.  **บูรณาการเครือข่ายผู้ให้บริการธุรกิจ:** 
    

*   สสว. จับมือกับสมาคมเอกชนเพื่อรวบรวม ผู้เชี่ยวชาญและผู้ให้บริการธุรกิจ (BDSP) มาขึ้นทะเบียนเป็นระบบเดียว 
*   โดยรวมรายชื่อจากทั้ง บัญชีบริการดิจิทัล (ของ DEPA) และ บัญชีนวัตกรรม (ของสำนักงบประมาณ) เพื่อจัดทำเป็น "แค็ตตาล็อกบริการ" ให้ SMEs เลือกใช้บริการจากภาคเอกชนด้วยกันเองได้สะดวก ไม่ว่าจะเป็นการใช้เทคโนโลยีเพิ่มประสิทธิภาพหรือการหาตลาดส่งออก 
*   เป็นการต่อยอดจากระบบเดิม (BDS) ของ สสว. ให้ครอบคลุมและเข้าถึงง่ายขึ้น

1.  **เพิ่มวงเงินค้ำประกันสินเชื่อพิเศษ:** อนุมัติมติ ครม. ให้ บสย. เพิ่มวงเงินค้ำประกัน “สินเชื่อเพื่อการเปลี่ยนผ่าน” (Transformation) และการส่งออก (Export Loan) เพื่อให้ SMEs เข้าถึงทุนในการปรับปรุงเครื่องจักรและเทคโนโลยี
    
2.  **สนับสนุนเงินทุนดอกเบี้ยต่ำ (Soft Loan):** ครม. อนุมัติงบประมาณ 30,000 ล้านบาท เพื่อช่วย SMEs ผ่าน 2 ช่องทาง
    

*   บสย. ค้ำประกันสินเชื่อเพื่อการเปลี่ยนผ่าน 
*   ธนาคารออมสิน สนับสนุนเงินกู้ดอกเบี้ยต่ำให้ธนาคารพาณิชย์ที่อนุมัติสินเชื่อเพื่อการเปลี่ยนผ่าน เพื่อให้ SMEs มีเงินลงทุนในเทคโนโลยีที่จะเพิ่มประสิทธิภาพ ลดต้นทุนวัตถุดิบ/แรงงาน/พลังงาน และขยายตลาดส่งออก

![](https://election69.peoplesparty.or.th/images/logos/logo-main.svg)